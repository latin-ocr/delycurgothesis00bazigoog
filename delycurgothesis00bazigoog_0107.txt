CAPUT SEPTIMUM

VARIIS IN LYCURGEA REPUBLICA HOMINUM
ORDINIBUS

Quum quae Lycurgi partes fuerint in instituenda
spartana republica perpendere in animo sit, non hanc
profecto operam suscepi, ut quidquid a criticis dictum
fuerit referam, materiamque exhauriam: melius enim
veram Lycurgi imaginem effingere et rerum ordinem
simpliciter exprimere, quam multa narrare quae expe-
dite apud historicos reperias, Plura ergo breviter pers-
tringam et tum demum in re immorabor, quum novum
aliquid eruere contigerit, lucem illam infundendo
quam e praecedentibus de Lycurgi aetate indagationibus
elicere datum est.

Ut autem propositum consequar, quid melius quam
a rhetra nuper explorata fructum capere, et primum
in civilibus institutiS, tum in ordinanda republica,
denique .in privata Spartanorum vita disquirere quid
Lycurgo tribuendum sit, quid ei abnegandum.

