134 BELYGURGO

non in T hyrrheniam' abierant. Hoc multum conferre
, mihi videtur, ad explicandum quantas illecebras in
Dorienses delphicum oraculum exercuerit, nemo enim
ignorat Κὶῥραν, quae urbs quasi Delphorum portus erat,
Cretensium coloniam fuisse, cujus* nominis similitudo
cum Κρῖσα vel Κρῆσσα Jam animadversa est1. Nonne
fieri potuit ut curn’c'retensibus colonis, Delphos nonnulli
ex eadem insula Dorienses advenerint, quorum quidam
Apollinis sacerdotes essent 2 Fac ergo ita se rem ha·-
buisse, vix dicere opus est quanto gaudio quantaque
benevolentia illi fratreS, ad meridionales Graeciae
regiones descendenteS, acceperint Ι

Adde quod eos qui delphico oraculo praeerant non
fugiebat quantam utilitatem percipere possent, si
mentes hominum detinerent, qui, rudesquidem‚ sed
acerrimi, in eo erant ut= tota Graecia potirentur.

Hoc enim jam omnium primum lucratum erat del-
phicum oraculum, ut a Doriensibus in regionem adve—
nientibUS, Dryopes Phoebo servi dicarentur‚ spera-
batque fore ut majora ab eis commoda perciperet;
Dorienses autem, quum animadvertissent delphicum
Apollinem non ita a Pythio differre, quem ad hunc
diem tanto studio coluerant, patronum eum adsciverunt,
· rursusque precati sunt ut gratiam largiretur bene in
inceptis succedendi.

Dorienses ad deos pio cultu honorandos natura
propensos fuisse nemo ignorat. Hoc enim inter pecu-
liares hujus generis dotes annumerari solet: unde

¹ Boucngi-'z-anmnco, Histoire de la divination dans l’antiqut'te‘
t. ΙΙΙ, p. 5 . . - -·

